# Raamwerk van geo-standaarden

**versie**
2.4 - concept

** versiebeschrijving **
Het Raamwerk is teruggebracht tot een sterk afgeslankte vorm waarin de samenhang van de standaarden centraal staat. De actuele, aan wijziging onderhevige informatie is verhuisd naar de website van Geonovum.

## Hoofdstk 1 - Inleiding
### 1.1	Doelgroep en doel van dit Raamwerk van geo-standaarden
Het doel van het Raamwerk van geo-standaarden is om uit de grote verscheidenheid aan standaarden de juiste set te kiezen. Set verwijst daarbij naar een samenhang en integratie van standaarden voor het realiseren van een GII. Bij de keuzes zijn de volgende uitgangspunten gehanteerd: internationale aansluiting, volwassenheid standaarden, openheid van de standaarden en breed gebruik. Met de in het Raamwerk genoemde standaarden is het mogelijk een solide geo-informatie infrastructuur (GII) te bouwen, die compatible is met de internationale ontwikkelingen en aansluit op de nationale e-overheid.

Het Raamwerk van geo-standaarden is geschreven voor iedereen die betrokken is bij het toepassen van standaarden voor geo-informatie. Zoals informatiemanagers, stuurgroepleden, beleidsmedewerkers, projectleiders, adviseurs, architecten, IT-leveranciers, en voor personen die standaarden en specificaties implementeren in hun organisatie en willen kunnen integreren met andere organisaties in Nederland en Europa.

### 1.2	Naar een Geo-Informatie Infrastructuur (GII)
Voor het oplossen van de ruimtelijke vraagstukken uit de vorige paragraaf is toegang tot de betreffende geo-informatie een vereiste. Om deze geo-informatie zo laagdrempelig mogelijk te ontsluiten wordt in Nederland gewerkt aan een geo-informatie infrastruuctuur (GII). Voor het verwezenlijken van een GII zijn standaarden onontbeerlijk: Zij zorgen ervoor dat het wiel niet voor een tweede keer wordt uitgevonden en dat er bij uitwisseling overeenstemming is tussen beide partijen over het formaat en de betekenis van de uitgewisselde gegeven. Belangrijk daarbij is dat het open standaarden betreft. Een open standaard is voor iedereen  toegankelijk en toekomstvast omdat toegang tot de standaard en beheer van de standaard bij een non-profit organisatie zijn belegd.  De in dit Raamwerk van geo-standaarden benoemde standaarden zijn volledig open.

### 1.3 Status van het Raamwerk van geo-standaarden
Om zo breed mogelijk draagvlak voor dit Raamwerk te creëren wordt het Raamwerk binnen de overheid formeel belegd via het GI-Beraad, de basislijst open standaarden en de NORA. Daarnaast zijn de in het Raamwerk genoemde standaarden geharmoniseerd met de voor INSPIRE geldende richtlijnen.

Het GI-beraad heeft in juni 2006 het Raamwerk van geo-standaarden vastgesteld als verplichtend voor de GI-beraad deelnemers. De programmaraad stelt elke nieuwe versie van het raamwerk vast.

Een aantal geo-standaarden uit het raamwerk staan op de pas toe of leg uit lijst van het [Forum Standaardisatie](http://www.geonovum.nl/onderwerpen/standaardisatie-nationaal-en-internationaal/forum-standaardisatie). Daarnaast zijn een aantal geo-standaarden gerelateerd aan [INSPIRE](http://www.geonovum.nl/onderwerpen/inspire/algemeen-inspire). Dit zijn de INSPIRE technical guidelines, ISO of OGC standaarden die door INSPIRE zijn voorgeschreven, en Nederlandse profielen die compliant zijn met INSPIRE. Hoewel INSPIRE formeel geen geo-standaarden organisatie is kunnen de invoeringsregels van INSPIRE wel als zodanig gebruikt worden. De INSPIRE regels zijn vaak een nadere invulling van de andere standaarden organisaties en de INSPIRE data specificaties voor de thema’s hebben een  duidelijke relatie met de informatiemodellen in Nederland.

Dit raamwerk van geo-standaarden is het verdiepingsdocument waarnaar NORA  3.0 en het [NORA dossier geo-informatie](http://www.geonovum.nl/onderwerpen/geo-architectuur/geo-nora)  verwijzen voor de te hanteren geo-standaarden. 
